發信人: ycls@TWserv (孤鳥), 信區: The228Case
標  題: 母親 e 悲願(柯旗化先生紀念二二八受難者余仁德)
發信站: 台灣文化資訊站 (Sun Jun 23 22:10:20 1996)
轉信站: TWserv

                母親 e 悲願

                請 m 通放炮
                聽著炮仔聲
                我 e 起 siau

                我 e kia 啊, 我 e 心肝 kia
                迄chit 日
                你 e 目chiu 互儂掩咧
                全身互儂縛咧
                ti chit 陣槍聲中倒落去
                鮮血將故鄉 e 土地 ni 紅

                只因為 ti 二月底
                寒流來迄日
                你 kia 出來抗議
                in 貪污腐化
                in 傲慢霸道
                in 強姦婦女
                你著按呢一去無擱轉來

                傷心 e 目屎流�@止
                nng 蕾目 chiu 哭 kap 變青盲
                滿腹 e 恨 kap 悲苦
                互我瞑日斷腸擱心碎

                in thai 死你
                鄉里最優秀 e 大學生
                in 奪去我所有 e 希望
                beh 叫我怎樣活落去?

                我 e kia 啊, 我 e 心肝 kia
                無 lua 久
                阿母 e 去 kap 你作伴
                ti 另外 chit e 世界
                我來攬你
                kap 你作伙哭
                我來搔你 e  傷痕
                減輕你 e 痛苦

                安息 tsai 故鄉山河 e 懷中
                咱永遠�@擱分開
                活 ti 同胞 e 心內
                咱永遠�@擱孤單




--
        
一泓清可沁詩脾
冷暖年來只自知
流經西湖載歌舞
回頭不似在山時

