發信人: mattel@TWserv (綠蟻安睡地herzog), 信區: The228Case
標  題: [轉貼] 228e追思
發信站: 台灣文化資訊站 (Sat Jun  7 01:21:55 1997)
轉信站: TWserv (local)


     【 本篇文章原是由 mattel 於 Lily-Taiwan 板所發表 】

發信人: mattel@TWserv (綠蟻安睡地herzog), 信區: Lily-Taiwan
標  題: 228e追思
發信站: 台灣文化資訊站 (Sat Jun  7 00:07:38 1997)
轉信站: TWserv (local)

吳啟達

二二八閣欲來啊﹗已經50年過去啊﹗這塊島嶼e哀怨猶原存在。
雖然二二八碑文做好，不過KMT不情願 e 態度，使得有碑無文
，聽講今年有欲寫，不過ia是想欲掩坎元兇蔣介石e歷史事實。
啊﹗心肝有夠凝，有夠慼心。

我是一個被喚醒e台灣少年家仔，我有強烈的慾望，想欲知影悲
情島嶼e過去。在追求歷史e當中，對jia－e四四散散、離離落
落被切割e歷史紙簿仔內底，實在無法度了解先輩被壓迫比追殺
hit款無奈痛苦e心情。想末到，一寡無知e權勢者，無欲補全這
段殘缺e歷史，顛倒叫咱著煞煞去。KMT一直呼籲咱向前看，DDP
叫咱行出悲情。

在jia－e權勢者眼中，這親像是台灣人足見笑，驚人知e代誌，
一個無歷史記憶e民族，早慢會ho另外一個民族消滅，這是歷史
e教訓，咱一點仔著未當輕鬆。咱會當原諒咱e敵人，因為咱e心
胸開闊，但是咱永遠未當放未記這段歷史慘案。這是最起碼e代
誌，只有按呢，對咱e子孫m才有一個交待。

1997 e二二八是台灣歡迎「祖國」所領受e大屠殺50週年e日子，
1997嘛是香港回歸in祖國「歡喜」e日子。咱祝福in有真正e好日
子過。咱要用盡辦法ga這個代誌記刁，不通閣ho二二八發生在咱
這塊島嶼上。最後上天有眼，希望還台灣人一個公道。

--

THERE'S A SIGN ON THE WALL.
BUT SHE WANTS TO BE SURE.
CAUSE YOU KNOW SOMETIMES WORDS HAVE TWO MEANINGS.



