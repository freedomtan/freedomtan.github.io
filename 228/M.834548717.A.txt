發信人: ycls@TWserv (回頭不似在山時), 信區: The228Case
標  題: Na 是相思仔花，照落山崙(轉貼, 作者 noah)
發信站: 台灣文化資訊站 (Wed Jun 12 11:06:01 1996)
轉信站: TWserv

發信人: noah@TWserv (), 信區: language
標  題: Na 是相思仔花，照落山崙
發信站: 台灣文化資訊站 (Fri May 17 14:12:29 1996)
轉信站: TWserv

 日子過了gui-la 十冬了後，yin gah 阮e 眠夢，攏鎖
 入去箱仔底，重重e 箱仔，鎖diam 家己e 心肝底，
 秘密，diorh 按呢(anne)，ve 凍gorh 行入去有日頭
 e 土腳厝。

 定定，我會來夢起著hit gui piann e 山崙，種滿著
 相思仔花e 山崙。日頭，na 是veh 落山，月娘，dior
 來惦惦(diam diam-a)爬jiunn 山頂，看顧著暗暝，一
 蕊含悲e 心情。

 時間，流轉去四五十冬前e 記憶。

 hit 時陣，落魄e 台北城，寫著「望郎早歸」的歌
 詩，我m 知影你是走去佗位，mgorh ，di 山e zit 邊
 邊e 我，du-liau (除了)想著你，dui jiann 遠jiann 遠
 e 所在，寫一張一張e 批信ho 我，你e聲音，是永遠永
 遠鎖di le 寒天e 暗暝，回魂，iah 夢ve 著。

 我開始想dior hit 一暗，你veh 出門e 時陣，穿e 黃色
 e 衫仔褲，gah 相思仔花同款e 、黃色e 衫仔褲。dui hit
 dang 陣仔開始，你dior mvat gorh 行轉來，行轉去看望
 hit 一 piann、gah 你同色緻(sik di)e 山崙，ia gorh 有
 ，年年飛來cue siu e 鳥隻。

 六月，山崙頂，吹著一陣一陣微微(vi vi-a)e 風，雲
 ，na 飛過山頂，相思仔花dior 哭落滿山滿嶺e 、黃色e
 淚滴，ganna 是你e 血，浸透著黃色e 衫仔褲，染黃了
 阮以前dua e 這塊、流著目屎的土地。

 你走了後，花ma 哭a ，黃黃e 相思仔花，年年年年，攏準
 時，哭di 六月。

 後記：
 這是我第一擺，用臺文寫物件，為著veh 紀念著 一寡di
 二二八了後，孤身思念尪婿e、無聲e 女性。

**
重貼一擺，改掉一寡記音e 毛病，也多謝ungian幫我修這篇
文字裡底e 記音方式:)

